<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width, initial-scale=0.65">
<title>Dikey Geçiş Asistanı</title>
<link rel="stylesheet" href="main.css" />
</head>

<body>
<p><strong>YAZIM KURALLARI</strong></p>
<p>Sözcüklerin ve harflerin yazılışıyla ilgili belli kurallar da vardır. Bunları şimdi ayrı ayrı göreceğiz.<span id="more-4229"> </span></p>
<p><strong>BÜYÜK HARFLERİN KULLANILDIĞI YERLER</strong></p>
<ul>
  <li><strong>Her cümle büyük harfle başlar. Ancak sıralı cümlelerde, cümleler arasında noktalı virgül kullanıldığında, bu işaretten sonraki cümle küçük harfle başlar.</strong></li>
</ul>
<p>&ldquo;Her sabah, erkenden kalkarım; işe geç kalmamaya özen gösteririm.&rdquo;</p>
<p>cümlesinde birinci cümle büyük harfle başladığı halde, ikinci cümle küçük harfle başlamıştır.</p>
<ul>
  <li><strong>Kitap, dergi isimleri, kurum, kuruluş isimleri ve diğer özel isimler daima büyük harfle başlar.</strong></li>
</ul>
<p>&ldquo;Ben bu Yalnızız romanını çok beğeniyorum.&rdquo;</p>
<p>&ldquo;Sonunda Milli Eğitim Bakanlığı&rsquo;nda iş bulmuş.&rdquo;</p>
<ul>
  <li><strong>Özel isimlere bağlı ünvan ve lakaplar özel isimden önce de gelse sonra da, büyük harfle başlar.</strong></li>
</ul>
<p>&ldquo;Bunu yapsa yapsa Borazan Mustafa yapar.&rdquo;</p>
<p>&ldquo;Bugün bize Avukat Rıza Bey gelecek.&rdquo;</p>
<ul>
  <li><strong>Ay, Güneş, Dünya ve öteki gezegen isimleri gerçek anlamıyla kullanılırsa büyük harfle, mecaz anlama gelirse küçük harfle başlar.</strong></li>
</ul>
<p>&ldquo;Artık Dünya&rsquo;nın Güneş&rsquo;e uzaklığı biliniyor.&rdquo;</p>
<p>cümlesinde altı çizili sözcükler gerçek anlamda olduklarından büyük harfle başlamış ve ekler kesmeyle ayrılmıştır.</p>
<p>&ldquo;Haberi duyunca dünyalar benim oldu sanki.&rdquo;</p>
<p>cümlesinde altı çizili söz mecaz anlamda olduğundan küçük harfle başlamış ve ekler ayrılmamıştır.</p>
<ul>
  <li><strong>Yön bildiren isimler, yönünü bildirdiği isimden önce gelirse (yani sıfat olursa) büyük harfle, sonra gelirse küçük harfle başlar.</strong></li>
</ul>
<p>&ldquo;Bu derste Kuzey Anadolu&rsquo;yu göreceğiz.&rdquo;</p>
<p>&ldquo;Bu derste Anadolu&rsquo;nun kuzeyini göreceğiz.&rdquo;</p>
<p>cümlelerinde altı çizili söz birinci cümlede sıfat olmuş ve büyük harfle yazılmış, ikincide isim olmuş ve küçük harfle yazılmıştır.</p>
<ul>
  <li><strong>Tarihler arasında kullanılan gün ve ay isimleri büyük harfle başlar.</strong></li>
</ul>
<p>&ldquo;30 Mart 1994 Pazartesi günü bir oğlum oldu.&rdquo;</p>
<p>&ldquo;Buraya her yıl mart ayında gelirler.&rdquo;</p>
<p>Cümlelerinde tarihler arasında kullanıldığı birinci cümlede büyük harfle başlatılan &ldquo;mart&rdquo; sözü tarihler arasında olmadığı ikinci cümlede küçük harfle başlatılmıştır.</p>
<p><strong>&ldquo;Mİ&rdquo; SORU EDATININ YAZIMI</strong></p>
<ul>
  <li><strong>Bu edat kendinden önceki sözcüğe ayrı, kendinden sonraki eklere bitişik yazılır.</strong></li>
</ul>
<p>&ldquo;Bunu biliyor musunuz?</p>
<p>&ldquo;Bu olayı Emre&rsquo; mi anlattı?&rdquo;<strong><br />
</strong>yanlış</p>
<p>&ldquo;Bu olayı Emre mi anlattı?&rdquo;<br />
  doğru</p>
<p><strong>İKİLEMELERİN YAZIMI</strong></p>
<ul>
  <li><strong>İkilemeyi oluşturan sözcüklerin arasına hiçbir noktalama işareti getirilmez.</strong></li>
</ul>
<p>&ldquo;Olanları bana bir, bir anlattı.&rdquo;<br />
  yanlış</p>
<p>&ldquo;O buraya aşağı-yukarı iki saatte bir uğrar.&rdquo;<br />
  yanlış</p>
<p>cümlelerinde birincide virgül, ikincide kısa çizgi, yazım yanlışına neden olmuştur.</p>
<ul>
  <li><strong>Pekiştirmeli sözcükler ise daima bitişik yazılır.</strong></li>
</ul>
<p>&ldquo;Koskocaman adamsın, sapasağlamsın çalış biraz.&rdquo;</p>
<p><strong>SAYILARIN YAZIMI</strong></p>
<ul>
  <li><strong>Sayı isimleri birbirinden ayrı yazılır.</strong></li>
</ul>
<p>&ldquo;Yirmi iki bin sekiz yüz altmış yedi lira artmış.&rdquo;</p>
<ul>
  <li><strong>Sayılara gelen ekler sayının okunuşuna göre getirilmeli.</strong></li>
</ul>
<p>&ldquo;Yarışmada 6′ıncı olduğuma sevindim.&rdquo;</p>
<p>cümlesinde altı çizili söz yanlış yazmıştır. Çünkü sayıyı yazıyla yazsak &ldquo;altıncı&rdquo; olur yani ek &ldquo;-ncı&rdquo; olacaktır.<br />
  &ldquo;Bana 3′de geleceğini söylemişti.&rdquo;</p>
<p>cümlesinde de ekte hata vardır. Çünkü &ldquo;üç&rdquo; sözü sert sessizle biter, buna göre ek de sert sessiz olmalı yani &ldquo;3′te&rdquo; olmalıdır.</p>
<p><strong>&ldquo;Kİ&rdquo; BAĞLACININ YAZIMI</strong></p>
<p>Türkçe&rsquo;de üç tür &ldquo;ki&rdquo; vardır: İlgi zamiri, sıfat yapan ek ve bağlaç. Bunlardan ilk ikisi kendinden önceki sözcüğe bitişik, sonuncusu ayrı yazılır.</p>
<p>İlgi zamiri daima bir ismin yerine geçer ve cümleden çıkarılamaz.</p>
<p>&ldquo;Sizin arabanız yeni, bizimki biraz eskice.&rdquo;</p>
<p>cümlesinde &ldquo;-ki&rdquo; araba isminin yerine geçmiştir.</p>
<p>Sıfat yapan ek, eklendiği sözcüğe ait olan bir ismin sıfatı olur. Cümleden çıkarılamaz.</p>
<p>&ldquo;Çantandaki kalemleri çıkar bakalım.&rdquo;</p>
<p>Bağlaç olan ki ise cümlede açıklama anlamı verir. Cümleden çıkarıldığında cümlenin anlamı bozulmaz. Çekimli fiillerden sonra gelen &ldquo;ki&rdquo; ler daima bağlaçtır.</p>
<p>&ldquo;Baktım ki gelmiyor, ben yanına gittim.&rdquo;</p>
<p>&ldquo;O ki bunu bana yaptı, herkes yapar.</p>
<p><strong>&ldquo;DE&rdquo; BAĞLACININ YAZIMI</strong></p>
<p>Türkçe&rsquo;de iki tür &ldquo;de&rdquo; vardır: Hal eki ve bağlaç.</p>
<p>Hal eki cümlede yer, zaman bildirecek şekilde kullanılır ve cümleden çıkarıldığında cümlenin anlamı bozulur.</p>
<p>&ldquo;Beni durakta bekle.&rdquo;</p>
<p>&ldquo;Geldiğinde beni arardı.&rdquo;</p>
<p>Cümlelerindeki &ldquo;de&rdquo;leri çıkarırsak cümlenin anlamsız hale geldiğini görürüz.</p>
<p>Bağlaç olan &ldquo;de&rdquo; cümlede başka şeylerin de olduğu anlamını verir. Cümleden çıkarıldığında cümlenin anlamı daralır ama bozulmaz.</p>
<p>&ldquo;Sen de gelecek misin?&rdquo;</p>
<p>&ldquo;Baktı da tanımadı.&rdquo;</p>
<p>Cümlelerinde &ldquo;de&rdquo;leri çıkarırsak, birincide başka şeylerinde olduğu anlamı ortadan kalkar, ama cümle yine anlamlıdır. İkincide ise daralma bile olmaz.</p>
<p>&ldquo;Bu soru hiç te zor değil.<br />
  yanlış</p>
<p>&ldquo;Bu soru hiç de zor değil.<br />
  doğru</p>
<p>Bizimle Yunus&rsquo;da gelecek mi?<br />
  yanlış</p>
<p>Bizimle Yunus da gelecek mi?<br />
  doğru</p>
<p>Yusuf&rsquo;ki bunu bilemedi, kimse bilemez.<br />
  yanlış</p>
<p>Yusuf ki bunu bilemedi, kimse bilemez.<br />
  doğru</p>
<p><strong>BİLEŞİK SÖZCÜKLERİN YAZIMI</strong></p>
<p>Bileşik sözcükler daima bitişik yazılır. Ancak bileşik fiillerin bir bölümünün, bileşik sıfatların ayrı yazılanları da vardır.</p>
<p>Buna göre kurallı bileşik fiiller (yeterlik, sürerlik, tezlik, yaklaşma fiilleri) daima bitişik yazılır.</p>
<p>&ldquo;gelebilir, gidiverdi, bakakaldı, düşeyazdı&rdquo;</p>
<p>Yardımcı fiille yapılanlarda isim durumundaki sözcükte ses düşmesi ya da türemesi oluyorsa bitişik, olmuyorsa ayrı yazılır.</p>
<p>&ldquo;yolcu etti, sabretti, hissetti&rdquo;</p>
<p>Anlamca kaynaşmış bileşik fiillerin ise kimileri bitişik kimileri ayrı yazılır belli bir kuralı yoktur.</p>
<p>&ldquo;Dalga geçme, vazgeçme&rdquo;</p>
<p>İki sözcüğün anlamını kaybedip kendi anlamlarından başka bir anlama gelerek oluşturdukları bileşik sözcükler bitişik yazılır. Bileşik sözcükler konusunu yeniden gözden geçirin.</p>
<p>&ldquo;Bu gecekondu kimin acaba?&rdquo;</p>
<p>&ldquo;Böyle gelişigüzel konuşmayı bırak.&rdquo;</p>
<p>Burada özellikle, karıştırılan birkaç sözcüğü de anlatmadan geçmeyelim.</p>
<p>&ldquo;Herhangi bir sorun yok ortalıkta.&rdquo;</p>
<p>&ldquo;Hiçbir soru zor değildi.&rdquo;</p>
<p>&ldquo;Birtakım insanlar giyimlerine önem vermezler.&rdquo;</p>
<p>&ldquo;Birkaç kişinin sözü birçoğunu üzdü.&rdquo;</p>
<p>&ldquo;Elverir ki bir gün bana, gel, desin.&rdquo;</p>
<p><strong>YAZIMI KARIŞTIRILAN SÖZCÜKLER</strong></p>
<p>Kimi sözcüklerin yazımı çoğu zaman, seslerin yeri değiştirildiğinden yanlış olur. Bunlardan birkaçını gösterelim.</p>
<table border="0" cellspacing="0" cellpadding="0">
  <tbody>
    <tr>
      <td valign="top" width="70">YanılYalın
        <p>Kırp</p></td>
      <td valign="top" width="35">––
        <p>–</p></td>
      <td valign="top" width="60">ışız
        <p>ık</p></td>
      <td valign="top" width="57">®®
        <p>®</p></td>
      <td valign="top" width="90"><strong>D </strong>yanlış
        <p>yalnız</p>
        <p>kirpik<br />
          kibrit</p></td>
      <td valign="top" width="88"><strong>Y </strong>yalnış
        <p>yanlız</p>
        <p>kiprik<br />
          kirbit</p></td>
    </tr>
  </tbody>
</table>
<p><strong>KISATMALARIN YAZIMI</strong></p>
<ul>
  <li><strong>Sözcüklerin baş harflerinin alınmasıyla oluşturulan kısaltmalar daima büyük harfle yazılır. Bu kısatmalara ek getirilirken, harflerin ifade ettiği sözcükler söylenmez sadece harfler okunarak getirilir.</strong></li>
</ul>
<p>&ldquo;ÖSS&rsquo;de başarılı olamadı.&rdquo;</p>
<p>cümlesinde eğer harflerin ifade ettiği sözcükleri söylesek ek &ldquo;Öğrenci Seçme Sınavı&rsquo;nda&rdquo; şeklinde olacaktı. Kısaltıldığında &ldquo;de&rdquo; şeklinde olmuştur.</p>
</body>
</html>
