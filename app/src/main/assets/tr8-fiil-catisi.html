<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width, initial-scale=0.65">
<title>Dikey Geçiş Asistanı</title>
<link rel="stylesheet" href="main.css" />
</head>

<body>
<p><strong>FİİL ÇATISI</strong></p>
<p>Çekimli bir fiilden oluşan yüklemin nesne ve özneye göre gösterdiği durumlara <strong>çatı</strong> denir.<span id="more-4216"> </span> Bundan hareketle, yüklemin isim soylu sözcüklerden oluştuğu cümlelerde çatının aranmayacağını söyleyebiliriz.</p>
<p>Çatı; yüklemin nesne ve özneyle ilgisi olduğundan, sorularda karşımıza çoğu kez, nesne-yüklem ve özne-yüklem ilişkisi olarak çıkar. Şimdi bunları ayrı ayrı inceleyelim.</p>
<p><strong>NESNE – YÜKLEM İLİŞKİSİ</strong></p>
<p>Fiiller nesne alıp almamalarına göre değişik şekillerde adlandırılır. Bunları dört grupta inceleyebiliriz.</p>
<p><strong>1. Geçişli Fiil</strong></p>
<p>Nesne alabilen fiillerdir. Bir fiilin nesne alıp almadığının nasıl anlaşılacağını cümle öğelerinde &ldquo;nesne&rdquo; konusunda işlemiştik. Buna göre, fiil nesne alıyorsa geçişli olacaktır.</p>
<p><strong>Örneğin;</strong></p>
<p>&ldquo;Etrafı daha iyi görebilmek için ışığı yaktı.&rdquo;</p>
<p>cümlesinde &ldquo;yaktı&rdquo; yüklemdir; &ldquo;o&rdquo; gizli öznedir. Nesneyi bulmak için &ldquo;O neyi yaktı?&rdquo; diye soruyoruz. &ldquo;ışığı&rdquo; cevabı geliyor. Öyleyse yüklem nesne almıştır; &ldquo;yakmak&rdquo; fiili geçişli bir fiildir.</p>
<p>Fiilin geçişli olması için cümlede mutlaka nesnesinin bulunması gerekmez. Bazen fiil geçişli olduğu halde cümlede nesne kullanılmamış da olabilir.</p>
<p><strong>Örneğin;</strong></p>
<p>&ldquo;Ahmet mutlaka senden öğrenmiştir.&rdquo;</p>
<p>cümlesinde &ldquo;öğrenmiştir&rdquo; yüklemine &ldquo;Neyi öğrenmiştir?&rdquo; diye sorduğumuzda cümlede herhangi bir öğenin cevap vermediğini görüyoruz. Ancak biz cümleye &ldquo;onu&rdquo; gibi bir nesne ilave edebiliriz. Öyleyse bu cümlenin yüklemi geçişlidir, ancak cümlede nesne yoktur. Böyle cümlelerde bir tür &ldquo;gizli nesne&rdquo; nin varlığı söz konusudur. Bu durumun görüldüğü cümleleri daima &ldquo;onu&rdquo; sözüyle kontrol edin, çünkü bu söz yalnızca nesne olabilir.</p>
<p><strong>2. Geçişsiz Fiil</strong></p>
<p>Nesne almayan fiillerdir. Bu fiillerin yüklem olduğu cümlelere dışarıdan da herhangi bir nesne getirilemez.</p>
<p><strong>Örneğin;</strong></p>
<p>&ldquo;Eve dönünce, yorgunluktan, uzandığım yerde uyuyakalmıştım.&rdquo;</p>
<p>cümlesinin yüklemine &ldquo;Neyi uyuyakalmıştım?&rdquo; diye sorduğumuzda mantıklı bir soru olmadığını görüyoruz. Çünkü bu fiiil nesne almaz; yani geçişsizdir.</p>
<p>Fiiller değişik eklerle çatı özelliğini değiştirebilir. Bu durumda &ldquo;oldurganlık, ettirgenlik&rdquo; durumu ortaya çıkar.</p>
<p><strong>ÖZNE – YÜKLEM İLİŞKİSİ</strong></p>
<p>Öznenin yüklemle ilişkisi beş grupta incelenir.</p>
<p><strong>1. Etken Fiil</strong></p>
<p>Yüklem durumundaki fiilin bildirdiği işi, öznenin kendisi yapıyorsa fiil etkendir.</p>
<p><strong>Örneğin;</strong></p>
<p>&ldquo;Masanın üzerini güzelce temizledi.&rdquo;</p>
<p>pan kim?&rdquo; diye sorduğumuzda yine &ldquo;o&rdquo; cevabı geliyor. Yani özne, yüklemin bildirdiği işi kendisi yapmıştır. Öyleyse fiil etkendir.</p>
<p>&ldquo;Yağmur yağıyor yine ince ince.&rdquo;</p>
<p>&ldquo;Taş bu yola nereden düşmüş?&rdquo;</p>
<p>&ldquo;Yapraklar gittikçe daha çok sararıyor.&rdquo;</p>
<p>&ldquo;Yaşlı kadının elleri bir hayli buruşmuştu.&rdquo;</p>
<p>cümlelerinin yüklemleri de etken fiildir.</p>
<p><strong>2. Edilgen Fiil</strong></p>
<p>Fiilin bildirdiği işi özne değil de başkası yapıyorsa, özne bu işten etkileniyorsa, fiil edilgendir. Bu fiiller, etken fiillere &ldquo;-l-&rdquo; ve &ldquo;-n-&rdquo; eklerinin getirilmesiyle yapılır. Etken fiilin nesnesi olan öğe, fiil edilgen yapıldığında özne durumuna geçer ve bu öznelere &ldquo;<strong>sözde özne</strong>&rdquo; adı verilir. Örneğin etken fiilde örnek verdiğimiz cümleyi edilgen yapalım;</p>
<p>&ldquo;Masanın üzeri güzelce temizlendi.&rdquo;</p>
<p>cümlesini incelersek; &ldquo;temizlendi&rdquo; yüklemdir. &ldquo;Temizlenen ne?&rdquo; diye sorduğumuzda &ldquo;Masanın üzeri&rdquo; öznesi cevap veriyor. &ldquo;İşi yapan kim?&rdquo; diye sorduğumuzda, &ldquo;başkası&rdquo; cevabı gelir. Yani işi yapan özne değil,</p>
<p>başkasıdır. Çünkü masa kendi kendini temizleyemez. Öyleyse fiil edilgendir, öznesi de sözde öznedir.</p>
<p><strong>3. Dönüşlü Fiil</strong></p>
<p>Fiilin bildirdiği işi özne kendi üzerinde yapıyorsa, yani özne hem işi yapan, hem de yaptığı işten etkilenense, bu anlamı veren fiil dönüşlüdür. Dönüşlü fiiller de etken fiillere &ldquo;-l-&rdquo; ve &ldquo;-n-&rdquo; ekleri getirilerek yapılır.</p>
<p>&ldquo;Tarağı eline alıp bir süre tarandı.&rdquo;</p>
<p>cümlesinde tarama işini öznenin kendi üzerinde yaptığı bellidir. Dolayısıyla fiil dönüşlüdür.</p>
<p><strong>4. İşteş Fiil</strong></p>
<p>En az iki özne tarafından yapılabilen fiillerdir. Bu fiiller, fiillere &ldquo;-ş-&rdquo; eki getirilerek türetilir. Bazı fiiller ise kök olarak &ldquo;-ş-&rdquo; ile bitmiştir ve işteş özellik gösterir.</p>
<p>İşteş fiiller işin yapılışına göre iki grupta incelenir.</p>
<p><strong>a. Karşılıklı yapılma bildirir</strong></p>
<p>Yüklem durumundaki fiilin anlamında öznelerin işi birbirlerine karşı yaptıkları görülür.</p>
<p>&ldquo;Yolda karşılaşınca mutlaka selamlaşırlardı.&rdquo;</p>
<p>cümlesine baktığımızda &ldquo;selamlaşmak&rdquo; eyleminin kişilerin karşılıklı yaptıkları bir iş olduğunu görürüz. İki kişi birbirine selam vermiştir.</p>
<p>&ldquo;Ortadaki elmaları paylaştılar.&rdquo;</p>
<p>&ldquo;Boş yere saatlerce tartıştılar.&rdquo;</p>
<p>&ldquo;Boksörler çok yaman dövüştüler.&rdquo;</p>
<p>cümlelerindeki yüklemler karşılıklı yapılan işteş fiillerdir.</p>
<p><strong>b. Birlikte yapılma bildirir</strong></p>
<p>Bunlarda özneler işi birbirlerine karşı değil hep birlikte yaparlar. Yani karşıdan bir hareketin olduğu görülmez.</p>
<p>&ldquo;Çocuklar odaya girer girmez yemeklerin başına üşüştüler.&rdquo;</p>
<p>cümlesinde &ldquo;üşüşme&rdquo; işini çocuklar hep birlikte yapmışlardır.</p>
<p>&ldquo;Kuzular otların arasından meleşiyor.&rdquo;</p>
<p>&ldquo;Kuşlar etrafta sevinçle uçuşuyor.</p>
<p>&ldquo;Çocuklar ağaçların arasında koşuşuyor.&rdquo;</p>
<p>cümlelerindeki yüklemler birlikte yapılma bildiren işteş fiillerdir.</p>
<p>&ldquo;Okula bu sabah birlikte gittiler.&rdquo;</p>
<p>cümlesinde de yüklem birlikte yapılma bildirir, ancak biz buna işteş diyemeyiz. Çünkü işteş fiiller, önceden de söylemiştik, mutlaka &ldquo;-ş-&rdquo; ile bitmelidir.</p>
<p>Yapıca &ldquo;-ş-&rdquo; ile biten her fiil elbette işteş değildir.</p>
<p>&ldquo;Adam genç yaşında dünyayı dolaştı.&rdquo;</p>
<p>cümlesinde yüklem işteş değildir; çünkü karşılıklı ya da birlikte yapılma anlamı yoktur.</p>
<p>*                  *                  *</p>
<p>Bazı kaynaklarda &ldquo;nitelikte eşitlik&rdquo; adıyla işteş sınıfına alınan, oluş bildiren fiiller de vardır.</p>
<p>&ldquo;Elleri çalışmaktan nasırlaşmış.&rdquo;</p>
<p>&ldquo;Görmeyeli bir hayli güzelleşmiş.&rdquo;</p>
<p>&ldquo;Pantolonu, yerde oturmaktan kırışmış.&rdquo;</p>
<p>cümlelerindeki yüklemler bu türdendir. Ancak bunlarda herhangi bir iş bildirme olmadığından &ldquo;işteş&rdquo; mantığına pek uygunluk görülmez. Sorularda da bunun işteş olduğuna dair bir ipucu verilmemiştir.</p>
<p><strong>5. Ettirgen Fiil</strong></p>
<p>Konumuzun başında, nesne-yüklem ilişkisini verirken, ettirgenliğe de değinmiştik. Bu tür fiillerde işi özne bir başkasına yaptırır.</p>
<p>&ldquo;Oğluna terliklerini getirtti.&rdquo;</p>
<p>cümlesinde getirme işini yapan &ldquo;oğlu&rdquo; dur, özne ona işi yapmasını söylemiştir.</p>
<p>&ldquo;Masayı bir güzel temizletti.&rdquo;</p>
<p>&ldquo;Soruyu ablasına çözdürdü.&rdquo;</p>
<p>cümlelerinin yüklemleri de aynı özelliği göstermektedir.</p>
</body>
</html>
