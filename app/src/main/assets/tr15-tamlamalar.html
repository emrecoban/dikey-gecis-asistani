<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width, initial-scale=0.65">
<title>Dikey Geçiş Asistanı</title>
<link rel="stylesheet" href="main.css" />
</head>

<body>
<p><strong>Tamlamalar Konu Anlatımı</strong></p>
<p>Bu ders notumuzda Tamlamalar konusunu göreceğiz. İki ya da daha çok sözcüğün, birbirini değişik ilgilerle tamamladığı söz gruplarıdır. Türkçede &ldquo;sıfat tamlaması&rdquo; ve &ldquo;ad tamlaması&rdquo; olmak üzere iki tür tamlama vardır.<span id="more-34442"> </span></p>
<p><strong>1. SIFAT TAMLAMASI</strong></p>
<p>Bir sıfatın, kendisinden sonra gelen bir adla oluşturduğu söz grubuna &ldquo;sıfat tamlaması&rdquo; denir. Bu tamlamalarda sıfat, adı niteler ya da çeşitli yönlerden belirtir. Sıfat tamlamalarında sıfat, daima addan önce gelir.</p>
<p><em>Yaşlı çınar, gölgesiyle insanları asırlardır serinletiyordu.</em></p>
<p>Bu cümlede &ldquo;yaşlı&rdquo; sözcüğü &ldquo;çınar&rdquo; adını nitelik yönüyle anlamca bütünleyerek bir söz grubu kurmuş ve sıfat tamlaması oluşturmuştur. Sıfat tamlamalarında sıfat &ldquo;tamlayan&rdquo;, ad &ldquo;tamlanan&rdquo; durumundadır.</p>
<address>
<em>yaşlı     çınar</em>
</address>
<address>
<em>sıfat     ad</em>
</address>
<address>
<em>(tamlayan) (tamlanan)</em>
</address>
<p><em>Bu okulun bizim hatıralarımızda yeri büyüktür.</em></p>
<p>Bu cümlede &ldquo;bu&rdquo; sözcüğü &ldquo;okul&rdquo; adını işaret yoluyla belirterek bir söz grubu kurmuş ve sıfat tamlaması oluşturmuştur.</p>
<address>
<em>bu        okul</em>
</address>
<address>
<em>sıfat     ad</em>
</address>
<address>
<em>(tamlayan) (tamlanan)</em>
</address>
<p>Aşağıdaki cümlelerde koyu renkli söz grupları, sıfat tamlamalarıdır.</p>
<address>
<em>Bahar gelince kırlar, <strong>sarı papatya</strong>larla dolar.</em>
</address>
<address>
<em>Gökyüzü, birden <strong>kapkara bulut</strong>larla kapandı.</em>
</address>
<address>
<em>Törenlerde sizin sınıftan <strong>kaç öğrenci</strong> görev aldı?</em>
</address>
<address>
<em>Yol boyunca başı <strong>dumanlı dağlar</strong>ı seyrettik.</em>
</address>
<address>
<strong>Yıkılmış evler</strong><em>in arasından geçerek inşaat alanına ulaştık.</em>
</address>
<p><strong>2. AD TAMLAMASI (AD TAKIMI)</strong></p>
<p>En az iki adın değişik ilgilerle birbirini tamamlayarak oluşturduğu söz gruplarıdır.</p>
<p><em>Yağmurdan sonra evin çatısı akmaya başladı.</em></p>
<p>Bu cümlede &ldquo;ev&rdquo; ve &ldquo;çatı&rdquo; adları, aitlik ilgisiyle anlamca birbirini tamamlayarak bir söz grubu oluşturmuştur.</p>
<p>Ad tamlamalarında birinci sözcüğe &ldquo;tamlayan&rdquo;, ikinci sözcüğe tamlanan&rdquo; denir.</p>
<address>
<em>evin     çatısı</em>
</address>
<address>
<em>tamlayan tamlanan</em>
</address>
<p>Tamlayanın aldığı ek, &ldquo;tamlayan eki&rdquo;, tamlananın aldığı ek ise &ldquo;tamlanan eki&rdquo;dir.</p>
<p><strong>Tamlayan Eki</strong></p>
<p>Eklendiği adla (tamlayan) başka bir ad (tamlanan) arasında ilgi kuran eklerdir. &ldquo;-ın, -in, -un, -ün, (-nın, -nin, -nun, -nün)&rdquo; ekleri tamlayan ekleridir.</p>
<p><strong>Tamlanan Eki</strong></p>
<p>Eklendiği ismin (tamlananın) tamlayanda bildirilen bir kişiye ya da varlığa ait olduğunu gösteren eklerdir. &ldquo;-ı, -i, -u, -ü, (-sı, -si, -su, -sü)&rdquo; ekleri tamlanan ekleridir.</p>
<address>
<em>ev – in çatı – sı</em>
</address>
<address>
<em>tamlayan eki tamlanan eki</em>
</address>
<p>Bu örnekte, tamlayan eki &ldquo;ev&rdquo; sözcüğünün &ldquo;çatı&rdquo; sözcüğüyle ilgili olduğunu; tamlanan eki de &ldquo;çatı&rdquo;nın eve ait olduğunu bildirmektedir.</p>
<p>Ad tamlamaları, oluşturulma biçimlerine göre dört grupta incelenir:</p>
<ul>
  <li>Belirtili Ad Tamlaması</li>
  <li>Belirtisiz Ad Tamlaması</li>
  <li>Zincirleme Ad Tamlaması</li>
  <li>Takısız Ad Tamlaması</li>
</ul>
<p><strong>a. BELİRTİLİ AD TAMLAMASI</strong></p>
<p>Tamlayanın ve tamlananın tamlama ekleri aldığı ad tamlamalarıdır. Bu tür tamlamalarda belirgin bir aitlik ilgisi vardır, tamlananın tamlayana ait olduğu belirtilir.</p>
<p><em>Okulun müdürüne, başarılarından dolayı ödül verildi.</em></p>
<p>Bu cümlede, &ldquo;okul&rdquo; ve &ldquo;müdür&rdquo; sözcükleri arasında, tamlayan ve tamlanan ekleri kullanılarak (okul-un müdür-ü) aitlik ilgisi kurulmuştur. Bu şekilde kurulan tamlamalara belirtili ad tamlaması denir.</p>
<p>Aşağıdaki cümlelerde altı çizili söz grupları, belirtili ad tamlamasıdır.</p>
<address>
<em>Arabanın kapısı açık kalınca alarm çaldı.</em>
</address>
<address>
<em>Çocukken yağmurun sesini dinlerdim bazı geceler.</em>
</address>
<address>
<em>Kasabanın sokakları bu yaz asfaltlanacakmış.</em>
</address>
<address>
<em>Gelişmiş toplumlar sanatın değerini iyi bilir.</em>
</address>
<address>
<em>Daha yolculuğun başında annesini özlediğini söyledi.</em>
</address>
<p><strong>b. BELİRTİSİZ AD TAMLAMASI</strong></p>
<p>Tamlayanı ek almayıp sadece tamlananın iyelik eki aldığı tamlamalardır.</p>
<p><em>Amcam, yakında okul müdürü olacakmış.</em></p>
<p>Bu cümlede &ldquo;okul&rdquo; ve &ldquo;müdür&rdquo; sözcükleri arasında sadece tamlanan ekiyle (okul müdür-ü) ilgi kurulmuştur. Bu şekilde kurulan tamlamalara belirtisiz ad tamlaması denir.</p>
<p>Aşağıdaki cümlelerde altı çizili söz grupları, belirtisiz ad tamlamasıdır.</p>
<address>
<em>Bahçedeki elma ağacı geçen ay kurudu.</em>
</address>
<address>
<em>Çocuğa okul çantası almak için dışarı çıktık.</em>
</address>
<address>
<em>Şair, yaşama sevincini dile getirmiş bu dizelerde.</em>
</address>
<address>
<em>Yöre halkı için en önemli geçim kaynağı arıcılıktı.</em>
</address>
<address>
<em>Resim sergileri önemli bir sanat etkinliğidir.</em>
</address>
<p><strong>c. ZİNCİRLEME AD TAMLAMASI</strong></p>
<p>En az üç adın tamlayan ve tamlanan ekleriyle birbirine bağlanmasıyla oluşan söz grubudur.</p>
<p><em>Birkaç veli, okul müdürünün odasında oturuyordu.</em></p>
<p>Bu cümlede &ldquo;okul&rdquo;, &ldquo;müdür&rdquo; ve &ldquo;oda&rdquo; adları arasında aitlik ilgisi kurularak zincirleme ad tamlaması oluşturulmuştur.</p>
<p>Aşağıdaki cümlelerde altı çizili söz grupları, zincirleme ad tamlamasıdır.</p>
<address>
Bahçedeki ceviz ağacının dalları yola sarkıyordu.
</address>
<address>
Bir süre sonra deniz kenarının sessizliği kapladı ortalığı.
</address>
<address>
Şehrin ulaşım sorunu yapılacak çalışmalarla giderilecek.
</address>
<address>
Bir yapıtın etkileyiciliği sanatçının yorum gücüne bağlıdır.
</address>
<address>
Kır çiçeklerinin kokusuna bayılıyorum.
</address>
<p><strong>d. TAKISIZ AD TAMLAMASI</strong></p>
<p>Tamlayan ve tamlananın ek almadığı ad tamlamalarıdır. Bu tür tamlamalar; ya tamlananın &ldquo;ne(y)den yapıldığını&rdquo; (hammaddesini) ya da benzerlik ilgisi kurarak tamlananın &ldquo;neye benzediğini&rdquo; belirtir. Takısız ad tamlamaları ek almadığından, biçim olarak sıfat tamlamasına benzer. Bu yüzden takısız ad tamlamalarını sıfat tamlamalarıyla karıştırmamak için bu ilgiler göz önünde bulundurulmalıdır.</p>
<p>Tamlananın neyden yapıldığını bildirir:</p>
<address>
<em>cam kavanoz</em>
</address>
<address>
<em>taş köprü</em>
</address>
<address>
<em>altın bilezik</em>
</address>
<address>
<em>plastik kova</em>
</address>
<p>Bu örneklerde, &ldquo;kavanoz&rdquo;un &ldquo;cam&rdquo;dan, &ldquo;köprü&rdquo;nün &ldquo;taş&rdquo;tan, &ldquo;bilezik&rdquo;in altından, &ldquo;kova&rdquo;nın plastikten yapıldığı belirtiliyor.</p>
<p>Tamlananın neye benzediğini bildirir:</p>
<address>
<em>aslan çocuk</em>
</address>
<address>
<em>zeytin gözler</em>
</address>
<address>
<em>ipek saçlar</em>
</address>
<address>
<em>taş kalp</em>
</address>
<p>Bu örneklerde, &ldquo;çocuk&rdquo; &ldquo;aslan&rdquo;a, &ldquo;gözler&rdquo; &ldquo;zeytin&rdquo;e, &ldquo;saçlar&rdquo; &ldquo;ipek&rdquo;e, &ldquo;kalp&rdquo; &ldquo;taş&rdquo;a benzetilmiştir.</p>
<p><strong>AD TAMLAMALARINDA ÖZELLİKLER</strong></p>
<p><strong>Ad tamlamalarında tamlayanla tamlanan yer değiştirebilir:</strong></p>
<p><em>Savruluyordu yeleleri rüzgârda bu güzel atın.</em></p>
<p>Bu dizede, &ldquo;atın yeleleri&rdquo; ad tamlamasında, tamlanan (yeleleri) tamlayandan (atın) önce gelmiştir.</p>
<p>Aşağıdaki cümlelerde tamlayanıyla tamlananı yer değiştirmiş ad tamlamalarına yer verilmiştir.</p>
<address>
<em>Sıcaklığı ortalığı yakmaya başlamıştı güneşin. (güneşin sıcaklığı)</em>
</address>
<address>
<em>Bekçisiyiz sonsuza dek bu vatanın (vatanın bekçisi)</em>
</address>
<p><strong>Ad tamlamalarında, bir tamlayan birden fazla tamlanana bağlanabildiği gibi, bir tamlanan da birden fazla tamlayana bağlanabilir:</strong></p>
<address>
<em>Bu tepelerin rüzgârı, fırtınası hiç dinmezdi.</em>
</address>
<address>
<em>Velilerin ve öğrencilerin coşkusu görülmeye değerdi.</em>
</address>
<p>Bu cümlelerin birincisinde &ldquo;tepelerin&rdquo; tamlayanı &ldquo;rüzgârı&rdquo; ve &ldquo;fırtınası&rdquo; tamlananlarına bağlanırken; ikinci cümlede &ldquo;öğretmenlerin&rdquo; ve &ldquo;öğrencilerin&rdquo; tamlayanları &ldquo;coşkusu&rdquo; tamlananını ortak kullanmıştır.</p>
<p><strong>Ad tamlamalarında tamlayanla tamlananın arasına değişik türde sözcükler girebilir:</strong></p>
<p><em>Uzun süre köyün çıplak tepelerini seyretti.</em></p>
<p>Bu cümlede, &ldquo;köyün tepeleri&rdquo; tamlamasında, tamlayanla (köyün) tamlananın (tepeleri) arasına sıfat (çıplak) girmiştir.</p>
<p><em>Sarıyer, İstanbul&rsquo;un en güzel ilçelerinden biridir.</em></p>
<p>Bu cümlede, &ldquo;İstanbul&rsquo;un ilçeleri&rdquo; tamlamasında, tamlayanla (İstanbul&rsquo;un) tamlananın (ilçeleri) arasına hem belirteç (en) hem de sıfat (güzel) girmiştir.</p>
<p><em>Okul gezisine Ali&rsquo;nin de kardeşi katıldı.</em></p>
<p>Bu cümlede, &ldquo;Ali&rsquo;nin kardeşi&rdquo; tamlamasında, tamlayanla (Ali&rsquo;nin) tamlanan (kardeşi) arasına bağlaç (de) girmiştir.</p>
<p><strong>Ad tamlamalarında tamlayan veya tamlanan, ya da her ikisi bir sıfat tarafından nitelenebilir:</strong></p>
<p><em>Çocuğun büyük hayalleri vardı.</em></p>
<p>Bu cümlede, &ldquo;çocuğun hayalleri&rdquo; tamlamasında, tamlanan (hayalleri) bir sıfat (büyük) tarafından nitelenmiştir.</p>
<p><em>Küçük çocuğun hayalleri vardı.</em></p>
<p>Bu cümlede, &ldquo;çocuğun hayalleri&rdquo; tamlamasında, tamlayan (çocuk) bir sıfat (küçük) tarafından nitelenmiştir.</p>
<p><em>Küçük çocuğun büyük hayalleri vardı.</em></p>
<p>Bu cümlede, &ldquo;çocuğun hayalleri&rdquo; tamlamasında, tamlayan (çocuk) bir sıfat (küçük) tarafından; tamlanan (hayalleri) yine bir sıfat (büyük) tarafından nitelenmiştir.</p>
<p><strong>Ad tamlamaları bir sıfat tarafından nitelenebilir veya belirtilebilir:</strong></p>
<p><em>Büyük yolcu gemisi limandan ağır ağır ayrıldı.</em></p>
<p>Bu cümlede &ldquo;büyük&rdquo; olan &ldquo;yolcu gemisi&rdquo;dir. Yani sıfat (büyük), isim tamlamasını (yolcu gemisi) nitelemiştir.</p>
<p><em>Bu macera romanı benim çok hoşuma gitti.</em></p>
<p>Bu cümlede &ldquo;bu&rdquo; sözüyle &ldquo;macera romanı&rdquo; işaret edilmektedir. Yani sıfat (bu), isim tamlamasını (macera romanı) belirtmektedir.</p>
<p><strong>Ad tamlamaları sıfat ve belirteç görevinde kullanılabilir:</strong></p>
<p><em>Öğretmenimiz bize el yazması eserler tanıttı.</em></p>
<p>Bu cümlede &ldquo;el yazması&rdquo; ad tamlaması, &ldquo;eserler&rdquo; sözcüğünü nitelediğinden, sıfat görevinde kullanılmıştır.</p>
<p><em>Çocuğun gül kurusu ceketi vardı.</em></p>
<p>Bu cümlede, ad tamlaması (gül kurusu), ceket adını nitelediğinden, sıfat görevinde kullanılmıştır.</p>
<p><em>İzmir&rsquo;de bir yaz akşamı vedalaştık kardeşimle.</em></p>
<p>Bu cümlede, ad tamlaması (yaz akşamı) &ldquo;vedalaştık&rdquo; eyleminin zamanını bildirdiğinden, belirteç görevinde kullanılmıştır.</p>
<p><strong>Adıllarla da tamlama kurulur:</strong></p>
<p><em>Dün onun (Ali&rsquo;nin) kitabı bizde kalmış.</em></p>
<p>Bu cümledeki &ldquo;onun&rdquo; adılı, &ldquo;Ali&rsquo;nin kitabı&rdquo; isim tamlamasındaki tamlayanın (Ali) yerine geçmiştir.</p>
<p>Aşağıdaki cümlelerde koyu renkli sözcükler, tamlayan ya da tamlanan durumundaki adıllardır.</p>
<address>
<strong>Herkesin</strong><em> düşüncesi aynı olmaz.</em>
</address>
<address>
<em>Doktorlar, <strong>buranın</strong> havasını tavsiye ettiler.</em>
</address>
<address>
<em>Yolcuların <strong>biri</strong>, cüzdanını çaldırdığını söyledi.</em>
</address>
<address>
<em>Sınavdaki soruların <strong>birçoğu</strong> kolaydı.</em>
</address>
<address>
<em>Çocuğun <strong>nesi</strong> kaybolmuş?</em>
</address>
<p><strong>Not:</strong> Kişi adılları tamlayan olursa, tamlanan (iyelik) ekleri her kişiye göre değişiklik gösterir.</p>
<address>
<em>ben – im araba – m</em>
</address>
<address>
<em>sen – in araba – n</em>
</address>
<address>
<em>o – nun araba – sı</em>
</address>
<address>
<em>biz – im araba – mız</em>
</address>
<address>
<em>siz – in araba – nız</em>
</address>
<address>
<em>onlar – ın araba – ları</em>
</address>
<p>Ayrıca tamlayan ekinin de &ldquo;ben&rdquo; ve &ldquo;biz&rdquo; adıllarında &ldquo;-im &ldquo;olduğu görülmektedir.</p>
<p><strong>Ad tamlamalarında bazı durumlarda tamlayan ya da tamlanan düşebilir:</strong></p>
<address>
<em>Resimlerini gördüm ve çok beğendim, (senin resimlerini) tamlayan</em>
</address>
<address>
<em>Karşı binadaki daire bizimdi. (bizim dairemizdi) tamlanan</em>
</address>
<p><strong>Not:</strong> Tamlayanı veya tamlananı düşmüş kullanımlar, ad tamlaması sayılmaz. Bu tip sorularda &ldquo;tamlayanı veya tamlananı düşmüş&rdquo; ifadesi mutlaka bulunur.</p>
<p><strong>Ad tamlamalarında bazen &ldquo;-den&rdquo; eki, tamlayan ekinin yerine kullanılabilir:</strong></p>
<p><em>Yaralılardan bazıları hastaneye götürüldü. (yaralıların bazıları)</em></p>
<p><strong>Çözümlü Örnekler</strong></p>
<address>
<strong>Örnek 1:</strong>
</address>
<address>
<strong>Aşağıdaki cümlelerin hangisinde ad tamlaması ya da sıfat tamlaması yoktur?</strong>
</address>
<address>
A) Rumeli&rsquo;ne varıp Edirne&rsquo;de saraylar kurmuşlar.
</address>
<address>
B) Uçsuz bucaksız düzlüklerden geçip gelmişler.
</address>
<address>
C) Başı karlı dağlar aşıp buraları yurt edinmişler.
</address>
<address>
D) Pınar başlarına, ırmak boylarına yerleşmişler.
</address>
<address>
E) Keçi kılından yapılmış çadırlarıyla Anadolu&rsquo;ya in-mişler.
</address>
<address>
(1997-ÖYS)
</address>
<address>
<strong>Çözüm:</strong>
</address>
<address>
B seçeneğinde &ldquo;uçsuz bucaksız&rdquo; sözü &ldquo;düzlük&rdquo; adını, C seçeneğinde &ldquo;başı karlı&rdquo; sözü &ldquo;dağlar&rdquo; adını niteleyerek sıfat görevinde kullanılmış ve sıfat tamlaması oluşturmuştur. D seçeneğinde &ldquo;pınar başlan&rdquo; ve &ldquo;ırmak boylan&rdquo;; E seçeneğinde &ldquo;keçi kılı&rdquo; sözleri ad tamlaması durumundadır. A seçeneğinde ad tamlaması ya da sıfat tamlaması yoktur.
</address>
<address>
<strong>Cevap A</strong>
</address>
<address>
 
</address>
<address>
<strong>Örnek 2:</strong>
</address>
<address>
<strong>Aşağıdaki cümlelerin hangisinde bir isim tamlaması kullanılmıştır?</strong>
</address>
<address>
A) Kardeşimin böyle bir şey yapacağını sanmıyordum.
</address>
<address>
B) Okulunun ne zaman açılacağını bile bilmiyordu.
</address>
<address>
C) Arkadaşının kitabını bulamayınca çok üzüldü.
</address>
<address>
D) Evinin düzenli olmasına özen gösterirdi.
</address>
<address>
E) Sarsıntının önce nerede duyulduğu öğrenilemedi.
</address>
<address>
(1987-ÖYS)
</address>
<address>
<strong>Çözüm:</strong>
</address>
<address>
&ldquo;Arkadaşının kitabı&rdquo; sözleri C seçeneğinde ad tamla-ması olarak kullanılmıştır. Diğer seçeneklerde bulunan &ldquo;yapacağını&rdquo;, &ldquo;açılacağını&rdquo;, &ldquo;olmasına&rdquo;, &ldquo;duyulduğu&rdquo; sözcükleri eylemsi olduğundan bu sözcüklerle oluştu-rulmuş söz grupları ad tamlaması değildir.
</address>
<address>
<strong>Cevap C</strong>
</address>
<address>
 
</address>
<address>
<strong>Örnek 3:</strong>
</address>
<address>
<strong>&ldquo;Bu resimdekilerden hangisinde belirtilmektedir?&rdquo; cümlesinde geçen &ldquo;-den&rdquo; ekinin görevi, aşağıdakilerden hangisine uymaktadır?</strong>
</address>
<address>
A) Okuldan geliyorum.
</address>
<address>
B) Gelenlerden biri, kardeşimdir.
</address>
<address>
C) Kendisi uzaktan akrabamız olur.
</address>
<address>
D) Hepsinden önce ben geldim.
</address>
<address>
E) Gerçekten güzel işler yapmış.
</address>
<address>
(1981-ÖYS)
</address>
<address>
<strong>Çözüm:</strong>
</address>
<address>
Örnek cümlede &ldquo;resimdekilerden&rdquo; sözcüğündeki &ldquo;-den&rdquo; eki, tamlayan eki yerine kullanılmıştır. Aynı durum B seçeneğinde &ldquo;gelenlerden&rdquo; sözcüğünde görülmektedir. Bu cümledeki &ldquo;-den&rdquo; ekinin yerine tamlayan eki (-in) getirilebilmektedir.
</address>
<address>
<strong>Cevap B </strong>
</address>
<address>
<strong> </strong>
</address>
<address>
<strong>Örnek 4:</strong>
</address>
<address>
<strong>Aşağıdaki cümlelerin hangisinde zincirleme ad tamlaması vardır?</strong>
</address>
<address>
A) Filmdeki olaylar İsviçre sınırında geçiyor.
</address>
<address>
B) Kitapları, türlerine göre ayırarak kitaplığa yer-leştirdim.
</address>
<address>
C) Gelecek yıl yaz tatilini Antalya&rsquo;da geçireceğiz.
</address>
<address>
D) Sanatçı, ilk sergisini önümüzdeki hafta İstanbul&rsquo;da açacakmış.
</address>
<address>
E) Serüven romanlarının okuyucusu her yıl biraz daha artıyor.
</address>
<address>
(1991 – ÖYS)
</address>
<address>
<strong>Çözüm:</strong>
</address>
<address>
E seçeneğinde &ldquo;Serüven romanlarının okuyucusu&rdquo; söz grubu zincirleme ad tamlaması görevinde kullanılmıştır. A seçeneğinde &ldquo;İsviçre sınırı&rdquo;, C seçeneğinde &ldquo;yaz tatili&rdquo; sözleri belirtisiz ad tamlaması görevindedir. B ve D seçeneklerinde ad tamlaması kullanılmamıştır.
</address>
<address>
<strong>Cevap E</strong>
</address>
<address>
<strong> </strong>
</address>
<address>
<strong>Örnek 5:</strong>
</address>
<address>
&ldquo;Burası, yeşilin bin bir tonunu barındıran ağaçlı bir yoldu.&rdquo;
</address>
<address>
<strong>Bu cümlede geçen &ldquo;yeşilin bin bir tonu&rdquo; ad tamlamasında tamlayanla tamlananın arasında bir sıfat bulunmaktadır. Aşağıdakilerin hangisinde buna benzer bir ad tamlaması vardır?</strong>
</address>
<address>
A) Yoğun sis yüzünden trafik bir süre aksadı.
</address>
<address>
B) Adamın kocaman eli radyonun düğmesine uzandı.
</address>
<address>
C) Dik yokuştan aşağı doğru hızla iniyorduk.
</address>
<address>
D) Ön koltuktaki ak saçlı adam uyuyordu.
</address>
<address>
E) Çocuk, buğulu camdaki parmak izlerine bakıyordu.
</address>
<address>
(1992 – ÖSS)
</address>
<address>
<strong>Çözüm:</strong>
</address>
<address>
B seçeneğinde bulunan &ldquo;Adamın eli&rdquo; belirtili ad takımının arasına &ldquo;kocaman&rdquo; sözcüğü sıfat olarak girmiştir.
</address>
<address>
<strong>Cevap B</strong>
</address>
<address>
<strong> </strong>
</address>
<address>
<strong>Örnek 6:</strong>
</address>
<address>
<strong>Aşağıdaki dizelerin hangisinde, tamlananı tam-layandan önce söylenmiş bir belirtili ad tamlaması vardır?</strong>
</address>
<address>
A) Beni, sokağımıza dönen eski, tahta köprüden geçirin
</address>
<address>
B) Müjdeye koşsun komşu çocukları evimize
</address>
<address>
C) Sıcacık tarhana çorbasının içimiyle başlasın sabah
</address>
<address>
D) Kâğıtlarla camlarını örteyim pencerelerin
</address>
<address>
E) Eski, ılık akşamlar yağmurla çalsın kapımızı
</address>
<address>
(1999-ÖSS)
</address>
<address>
<strong>Çözüm:</strong>
</address>
<address>
D seçeneğinde bulunan &ldquo;pencerelerin camları&rdquo; ad takımında, tamlanan (camları) tamlayandan (pencerenin) önce söylenmiştir.
</address>
<address>
<strong>Cevap D</strong>
</address>
<address>
 
</address>
<address>
<strong>Örnek 7:</strong>
</address>
<address>
<strong>Aşağıdaki cümlelerde altı çizili kelimelerden hangisi, ad tamlamasının sıfatı olarak kullanılmıştır?</strong>
</address>
<address>
A) Denize dökülenlere canavarlar saldırıyor paslı dişleriyle.
</address>
<address>
B) Her pencereden bir kahkaha, konuşmalar, gülücük-ler, mırıltılar geliyordu.
</address>
<address>
C) Kavun, karpuz kabukları, ölü balıklar kıyıya vurmuş.
</address>
<address>
D) Suyun üstünde, domates, salatalık, patlıcan çürükleri, öq§ şişeler vardı.
</address>
<address>
E) Eski bir kırmızı çocuk hırkası suda sallanıp duruyor-du.
</address>
<address>
(1985-ÖYS)
</address>
<address>
<strong>Çözüm:</strong>
</address>
<address>
Seçenekleri incelediğimizde A&rsquo;da &ldquo;paslı&rdquo; sözcüğünün, &ldquo;dişleriyle&rdquo; adının; B&rsquo;de &ldquo;bir&rdquo; sözcüğünün, &ldquo;kahkaha&rdquo; adının; C&rsquo;de &ldquo;ölü&rdquo; sözcüğünün, &ldquo;balıklar&rdquo; adının; D&rsquo;de &ldquo;boş&rdquo; sözcüğünün, &ldquo;şişeler&rdquo; adının sıfatı olduğunu gö-rüyoruz. E&rsquo;de ise &ldquo;kırmızı&rdquo; sözcüğünün &ldquo;çocuk hırkası&rdquo; ad tamlamasının sıfatı olduğunu görüyoruz.
</address>
<address>
<strong>Cevap E </strong>
</address>
<address>
<strong> </strong>
</address>
<address>
<strong>Örnek 8:</strong>
</address>
<address>
<strong>Aşağıdaki cümlelerin hangisinde tamlayanı düşmüş bir isim tamlaması vardır?</strong>
</address>
<address>
A) Önce kendi işini bitir, bana sonra yardım edersin.
</address>
<address>
B) Onların yeni aldıkları evi gördün mü?
</address>
<address>
C) Sen her zaman buraları çok sevdiğini söylemez miydin?
</address>
<address>
D) Bu cüzdanı kardeşi yolda bulmuş.
</address>
<address>
E) Söylendiğine göre bu yıl Ankara&rsquo;da su sıkıntısı ol- mayacakmış.            (1992-ÖYS)
</address>
<address>
<strong>Çözüm:</strong>
</address>
<address>
D seçeneğinde bulunan &ldquo;kardeşi&rdquo; sözcüğünün tamla-yanı olan &ldquo;onun&rdquo; adılı düşmüştür.
</address>
<address>
<strong>Cevap D</strong>
</address>
<address>
 
</address>
<address>
<strong>Örnek 9:</strong>
</address>
<address>
<strong>Aşağıdaki cümlelerin hangisinde bir ad takımı arasına, tamlananın sıfatı girmiştir?</strong>
</address>
<address>
A) Yeni aldığı güneş gözlüğünü kaybetmiş.
</address>
<address>
B) Mavi çizgili gömleğinin düğmesi kopmuş.
</address>
<address>
C) Ağacın pencereye değen dallarını kesmek gerekiyor.
</address>
<address>
D) Dün, uzun süredir görmediğim bir okul arkadaşıma rastladım.
</address>
<address>
E) Senin önerdiğin kitabı bir türlü alıp okuyamadım.
</address>
<address>
(1993 -ÖYS)
</address>
<address>
<strong>Çözüm:</strong>
</address>
<address>
C seçeneğinde bulunan &ldquo;Ağacın&rdquo; tamlayanı &ldquo;dalları&rdquo; tamlananına bağlanmaktadır, &ldquo;dallan&rdquo; tamlananından önce, bu sözcüğün sıfatı olan &ldquo;pencereye değen&rdquo; söz-lerinin bulunduğunu görüyoruz.
</address>
<address>
<strong>Cevap C</strong>
</address>
<address>
<strong> </strong>
</address>
<address>
<strong>Örnek 10:</strong>
</address>
<address>
&ldquo;İsim tamlamalarında zamirler de tamlayan olur.&rdquo;
</address>
<address>
<strong>Aşağıdakilerin hangisinde bu kurala uygun bir örnek vardır?</strong>
</address>
<address>
A) Onun kardeşi bu köyde öğretmenmiş.
</address>
<address>
B) Çeşmenin başında büyük bir kalabalık toplandı.
</address>
<address>
C) Yolcunun çantasını bulup getirmişler.
</address>
<address>
D) Kapının önünde yaşlı bir adam duruyordu.
</address>
<address>
E) Otobüs durağında bizden başka kimse yoktu.
</address>
<address>
(1991 – ÖYS)
</address>
<address>
<strong>Çözüm:</strong>
</address>
<address>
A seçeneğinde bulunan &ldquo;Onun kardeşi&rdquo; sözleri belirtili ad tamlamasıdır. Bu tamlamanın tamlayanı olan &ldquo;Onun&rdquo; sözcüğü kişi adılıdır.
</address>
<address>
<strong>Cevap A</strong>
</address>
<address>
<strong> </strong>
</address>
<address>
<strong>Örnek 11:</strong>
</address>
<address>
<strong>Aşağıdaki cümlelerin hangisinde, arasına sözcük ya da sözcükler girmiş bir isim tamlaması vardır?</strong>
</address>
<address>
A) O kırmızı gülleri kimin için aldığını söylemedin.
</address>
<address>
B) Öğrenciler, fen derslerinin boş geçmesinden yakınıyorlar.
</address>
<address>
C) Ankara&rsquo;nın adını yeni duyduğum semtleri var.
</address>
<address>
D) Yeni defterini bu kâğıtla kaplamalısın.
</address>
<address>
E) Türkçe kitabını yarın okula getirirsen iyi olur.
</address>
<address>
(1996 – ÖSS)
</address>
<address>
<strong>Çözüm:</strong>
</address>
<address>
C seçeneğinde bulunan &ldquo;adını yeni duyduğum&rdquo; söz grubu &ldquo;Ankara&rsquo;nın semtleri&rdquo; belirtili ad takımının arasına girmiştir.
</address>
<address>
<strong>Cevap C</strong>
</address>
<address>
<strong> </strong>
</address>
<address>
<strong>Örnek 12:</strong>
</address>
<address>
<strong>Aşağıdaki cümlelerin hangisinde yer yön belirteci, tamlayan olduğu için adlaşmıştır?</strong>
</address>
<address>
A) Dışarının gürültüsü hepimizi rahatsız etti.
</address>
<address>
B) Kapının önüne oturmuş, geleni geçeni izliyor.
</address>
<address>
C) Yukarıya çıkıp arkadaşımla da görüşeyim.
</address>
<address>
D) Beş yüz metre ileriden sağa döneceksiniz.
</address>
<address>
E) Çocuğun üstüne kocaman bir battaniye örtmüşler.
</address>
<address>
(2003 – ÖSS)
</address>
<address>
<strong>Çözüm:</strong>
</address>
<address>
Seçenekleri incelediğimizde A seçeneğindeki &ldquo;Dışarının gürültüsü&rdquo; ad tamlamasında &ldquo;dışarı&rdquo; yer-yön belirtecinin tamlayan (dışarının) olduğu için adlaştığını görüyoruz.
</address>
<address>
<strong>Cevap A</strong>
</address>
</body>
</html>
