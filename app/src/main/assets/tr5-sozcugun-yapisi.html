<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width, initial-scale=0.65">
<title>Dikey Geçiş Asistanı</title>
<link rel="stylesheet" href="main.css" />
</head>

<body>
<p><strong>SÖZCÜĞÜN YAPISI</strong></p>
<p>Sözcüğün yapısını üç grupta inceleyebiliriz: Basit sözcük, türemiş sözcük, bileşik sözcük.Şimdi bunları ayrıntılarıyla görelim.<span id="more-4208"> </span></p>
<p><strong>1. Basit Sözcük</strong></p>
<p>Yapım eki almayan sözcüklerdir. Bu tür sözcükler çekim eki almış olabilir. Yapım eki almadıklarından bunlar daima kök halinde bulunur.</p>
<p>&ldquo;Her tarafı bembeyaz karlar örtmüştü.&rdquo; cümlesindeki bütün sözcükler basittir.</p>
<p><strong>2. Türemiş Sözcük</strong></p>
<p>Yapım eki alan sözcüklerdir. Türemiş sözcükler cümledeki görevlerine göre belli türleri karşılar. Böylece sözcük hem yapı hem görevce adlandırılır; yani türemiş isim, türemiş sıfat, türemiş fiil…. gibi.</p>
<p>&ldquo;Bu köşeye bir<strong> kitaplık </strong>kurmak lazım.&rdquo;</p>
<p>&ldquo;Bana bir <strong>silgi </strong>verebilir misin?&rdquo;</p>
<p>&ldquo;Sınıfımızın başkanı çok <strong>dalgın </strong>biriydi.&rdquo;</p>
<p>&ldquo;O her zaman <strong>büyük </strong>düşünürdü.&rdquo;</p>
<p>&ldquo;Yolda çok <strong>hızlı</strong> yürürdü.&rdquo;</p>
<p>&ldquo;O her zaman yanında çalışanları <strong>gözetirdi</strong>.&rdquo;</p>
<p>&ldquo;Çocuklar asla <strong>sevgisiz</strong> yaşayamaz.&rdquo;</p>
<p>&ldquo;Çok <strong>acıktım, </strong>haydi yemeğe gidelim.&rdquo;</p>
<p>cümlelerindeki altı çizili sözcükler türemiştir.</p>
<p>cümlesinde altı çizili sözcük, <strong>&ldquo;aç&rdquo;</strong> ismine&rdquo;<strong>-ık&rdquo;</strong> isimden fiil yapma eki getirilerek türetilmiştir. Buna türemiş fiil diyoruz.</p>
<p>&ldquo;Yaprakların <strong>hışırtısı,</strong> kuşların <strong>cıvıltısına</strong> karışmış, tatlı bir musıki oluşturmuştu.&rdquo;</p>
<p>cümlesinde altı çizili sözcükler &ldquo;hışır&rdquo;, &ldquo;cıvıl&rdquo; yansıma sözcüklerine &ldquo;-tı&rdquo; eki getirilerek yapılmıştır ve yansımadan türeyen isim oluşturulmuştur.</p>
<p>*                                 *                                 *</p>
<p>Bazı pekiştirmeli sözcüklerde sözcüğün başına bir hece eklendiği görülür.</p>
<p>&ldquo;Etraf <strong>bembeyaz</strong> olmuş, göz kamaştırıyordu.&rdquo;</p>
<p>cümlesinde altı çizili sözcük incelendiğinde &ldquo;beyaz&rdquo; sözcüğünün ilk hecesinden oluşturulmuş &ldquo;bem&rdquo; hecesinin sözcüğün başına geldiğini görüyoruz. Bu bir ek olmadığından sözcük yapım eki almamıştır; yani basittir.</p>
<p>Diğer taraftan, Türkçe sondan çekimli bir dildir, ekler daima sözcüğün sonuna eklenir.</p>
<p>Bir sözcük sadece kökten türetilmez; gövdelerden de türetilebilir.</p>
<p>&ldquo;Şuralarda bir <strong>gözlükçü</strong> vardı eskiden.&rdquo;</p>
<p>cümlesinde altı çizili sözcük &ldquo;göz&rdquo; isminden &ldquo;gözlük&rdquo;, &ldquo;gözlük&rdquo; isminden &ldquo;gözlükçü&rdquo; olmuştur. Görüldüğü gibi &ldquo;-lük&rdquo; eki sözcüğün köküne, &ldquo;-çü&rdquo; eki gövdesine eklenmiştir. Elbette sözcük yine türemiş bir isimdir.</p>
<p><strong>3. Bileşik Sözcük</strong></p>
<p>İki farklı sözcüğün bir araya gelerek kendi anlamlarından az çok farklı bir anlam oluşturacak biçimde kaynaşmasıyla oluşan sözcüklerdir.</p>
<p>Bileşik sözcükler değişik şekillerde oluşur. Kimileri isim tamlamalarının, kimileri sıfat tamlamalarının, kimileri cümle özelliği gösteren söz öbeklerinin kaynaşmaları sonucunda oluşmuştur.</p>
<p><strong>Bu kaynaşma sırasında sözcüklerin her ikisi anlamını kaybedebilir.</strong></p>
<p>&ldquo;Bahçeden çok güzel <strong>hanımeli</strong> kokusu geliyordu.&rdquo;</p>
<p>Sözcüklerden sadece biri anlamını kaybetmiş olabilir.</p>
<p>&ldquo;<strong>Yeryüzü</strong> yemyeşil olmuştu yine.&rdquo;</p>
<p><strong>Sözcüklerden hiçbiri anlamını tam olarak kaybetmemiş olabilir.</strong></p>
<p>&ldquo;Bu kış yeni bir <strong>ayakkabı </strong>almam gerek.&rdquo;</p>
<p>*                                 *                                  *</p>
<p>Bileşik sözcükler yapılışlarına göre değişik özellikler gösterir. Bunları şu şekilde gruplandırabiliriz.</p>
<p><strong>a. İsim Tamlaması Yoluyla</strong></p>
<p>&ldquo;Komşunun çocuğu <strong>kuşpalazına</strong> yakalanmış.&rdquo;</p>
<p>&ldquo;Onlar düğünden sonra <strong>balayına</strong> gidecekler.&rdquo;</p>
<p>&ldquo;Üzerinde <strong>camgöbeği</strong> renginde bir kazak vardı.&rdquo;</p>
<p>&ldquo;Bahçenin bir köşesine <strong>aslanağzı </strong>ekmişlerdi.&rdquo;</p>
<p>cümlelerinde altı çizili bileşik sözcükler isim tamlaması yoluyla oluşmuştur. Sözcükleri ayrı düşündüğümüzde bu, açık olarak anlaşılır.</p>
<p>Bazen bu yolla oluşan isimlerin – özellikle yer isimleri – sonunda iyelik ekinin düştüğü görülür.</p>
<p>&ldquo;Edirnekapı<strong>sı</strong> ® Edirnekapı&rdquo;</p>
<p>&ldquo;Kadıköy<strong>ü</strong> ® Kadıköy&rdquo;</p>
<p>sözcüklerinde altı çizili eklerin düştüğünü görüyoruz.</p>
<p><strong>b. Sıfat Tamlaması Yoluyla</strong></p>
<p>&ldquo;O ne <strong>açıkgöz</strong> adamdır bilsen.&rdquo;</p>
<p>&ldquo;Buradan <strong>Acıgöl</strong>&rsquo;e gidebilir miyiz?&rdquo;</p>
<p>&ldquo;Buralarda eskiden çok <strong>sivrisinek</strong> olurdu.&rdquo;</p>
<p>&ldquo;Bu mevsim tam <strong>karatavuk</strong> avlama mevsimidir.&rdquo;</p>
<p>cümlelerinde altı çizili bileşik sözcükler sıfat tamlamalarının kalıplaşmasıyla oluşmuştur.</p>
<p><strong>c. İyelik Ekinin Kaynaştırması Yoluyla</strong></p>
<p>&ldquo;Burası <strong>bağrıyanık</strong> insanların diyarıdır.&rdquo;</p>
<p>&ldquo;Çocukları fazla <strong>başıboş</strong> bırakmamalıyız.&rdquo;</p>
<p>&ldquo;O <strong>sütübozuk</strong> adama güvenir miyim hiç?&rdquo;</p>
<p>cümlelerindeki altı çizili sözcüklerde, birinci sözcük isim, ikinci sözcük sıfat özelliği gösteriyor ve isim olan sözcük iyelik eki almıştır.</p>
<p><strong>d. İki Çekimli Fiilin Kaynaşması Yoluyla</strong></p>
<p>&ldquo;Odaya yeni bir <strong>çekyat</strong> alalım.&rdquo;</p>
<p>&ldquo;Bu denizlerde <strong>gelgit</strong> olayı pek görülmez.&rdquo;</p>
<p>&ldquo;Ekinler <strong>biçerdöverlerle</strong> biçilip ambarlara doldurulurdu.&rdquo;</p>
<p>&ldquo;Onunla <strong>uyurgezer</strong> diye dalga geçerlerdi.&rdquo;</p>
<p>cümlelerinde her iki sözcük de çekimlidir. Birleşerek kendi anlamlarından farklı bir anlam ifade etmişler, ya da tür değişikliğine uğrayıp ad ve sıfat görevinde sözcükler oluşturmuşlardır.</p>
<p><strong>e. Bir İsimle Bir Çekimli Fiilin Kaynaşması Yoluyla</strong></p>
<p>&ldquo;Onun gibi <strong>mirasyedi</strong> birinden, başka ne beklenir.&rdquo;</p>
<p>&ldquo;Yeni bir <strong>ateşkes</strong> imzalanacakmış.&rdquo;</p>
<p>&ldquo;Bu lokantada <strong>imambayıldı</strong> güzel yapılır.&rdquo;</p>
<p>cümlelerinde altı çizili sözcüklerin birincisi isim, ikincisi çekimli bir fiildir. Sözcükleri gerçek anlamlarında düşündüğümüzde bunların bir cümle özelliği gösterdiğini söyleyebiliriz.</p>
<p><strong>f. İsim ve Fiilimsinin Kaynaşması Yoluyla</strong></p>
<p>&ldquo;Bu bölgede<strong> günebakan</strong> yetişmiyormuş.&rdquo;</p>
<p>&ldquo;Ahmet <strong>karakaçanın</strong> sırtına binmiş gidiyordu.&rdquo;</p>
<p>&ldquo;Böyle <strong>oyunbozanlık</strong> edersen seninle geçinemeyiz.&rdquo;</p>
<p>&ldquo;Bu limana bir <strong>dalgakıran </strong>yapmak lazım.&rdquo;</p>
<p>&ldquo;Onun gibi <strong>çöpçatan</strong> birini görmedim, doğrusu.&rdquo;</p>
<p>cümlelerinde birincisi isim soylu sözcük, ikincisi sıfat-fiil olan bu sözcüklerden bir bileşik sözcük meydana gelmiştir.</p>
<p>Bunlardan başka yollarla da bileşik sözcük oluşturulabilir. Önemli olan iki ayrı sözcüğün kaynaştığını anlayabilmektir.</p>
<p>Bileşik sözcüklerin kimileri oluşurken ses kaybı olabilir.</p>
<p><strong>&ldquo;Pazartesi</strong> günü size geleceğim.&rdquo;</p>
<p>cümlesindeki sözcüğün oluşmasına bakalım.</p>
<p><strong>Pazar – ertesi </strong>® <strong>Pazartesi</strong></p>
<p>Görüldüğü gibi &ldquo;er&rdquo; hecesi düşmüştür.</p>
<p>Bazı bileşik sözcüklerin oluşumunda ise iki ayrı sözcüğün varlığı bile hissedilemez.</p>
<table id="table9" border="0" cellspacing="0" cellpadding="0">
  <tbody>
    <tr>
      <td width="121">sütlü aşne asılbu öyle</td>
      <td width="72">®®®</td>
      <td width="457">sütlaçnasılböyle</td>
    </tr>
  </tbody>
</table>
<p>Bu sözcüklerin artık iki ayrı sözcükten oluştuğunu düşünemiyoruz bile.</p>
</body>
</html>
